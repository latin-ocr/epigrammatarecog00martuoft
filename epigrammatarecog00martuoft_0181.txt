EPIGRAM MATON LI B. V

quid prosunt sacrae pretiosa silentia linguae?
incipient omnes pro Cicerone loqui.

LXX

Infusum sibi nuper a patrono

plenum, Maxime, centiens Syriscus

in sellariolis vagus popinis

circa balnea quattuor peregit.

O quanta est gula, centiens comesse! 5
quanto maior adhuc, nec accubare!

LXXI

Vmida qua gelidas summittit Trebula valles
et viridis cancri mensibus alget ager,
rura Cleonaeo numquam temerata leone
et domus Aeolio semper amica Noto

te, Faustule, vocant: longas his exige messes 5
collibus3 hibernum iam tibi Tibur erit.
LXXII

Qui potuit Bacchi matrem dixisse Tonantem,
ille potest Semelen dicere, Rufe, patrem.

LXXIII

Non donem tibi cur meos libellos
oranti totiens et exigenti

miraris, Theodore? Magna causa est:
dones tu mihi ne tuos libellos.

LXXIV

Pompeios iuvenes Asia atque Europa, sed ipsum
terra tegit Libyes, si tamen ulla tegit.

quid mirum toto si spargitur orbe? Iacere
uno non poterat tanta ruina loco.

LXXI 1 quae BA 5 fauste BA hic CA
LXXIV lmb. TR 2 u. uegit CA 4 ruina tanta BA

