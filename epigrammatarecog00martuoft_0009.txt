PRAEFATIO

POST egregios labores Schneidewini, Friedlaenderi‚
Gilberti‚ non potui sperare me ad emendanda haec epigram-
mata multum conferre posse3 illud potius in animo habui,
ut codicum testimonium aliquanto plenius accuratiusque
exhiberem. Nam cum Schneidewin in tres familias codices
nostros disposuisset, Friedlaender autem demonstrasset
earum lectiones fere ex tribus antiquis recensionihus deri-
vatas esse, omnino necesse erat ut in apparatu critico
tripertita contextus forma, quantum fieri posset, explica—
retur. Quod quidem Schneidewin, quippe cui notitia satis
ampla codicum deesset, non potuit facere, non fecerunt
Friedlaender neque Gilbert, quorum editionibus alia appara—
tus critici forma esset electa.

Hanc igitur rationem, lector benevole, scito me secutum
esse, ut, neglectis codicum singulorum aberrationibus, trium
illorum archetyporum, unde defluxerunt codices quotquot
exstant omnes, lectiones exponere sim conatus, et eas qui-
dem his siglis denotatas, ΑᾹ, ΒΑ, CA. Et sicubi trias (vel
dyas) lectionum revera ad antiquarum recensionum diversi·
tatem ascribenda visa est aut videri potuit, unamquamque
scripturam suo siglo notatam exposui, ut:

XIII lxv, 2 in piscina ludere AA: in lautorum (inl.) con-
dere BA: in lautorum (inl.) mandere CA,

XIV xxix, 2 mandatus AABA: narn uentus CA,

I iv, 8 proba AACA: proba est BA,

I v, 1 naumachias B·³: naumachiam CA,
sicubi autem manifestum erat unam tantummodo lectionem

