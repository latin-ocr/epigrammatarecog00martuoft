EPIGRAMMATON LI B. I

XXI
Ι Cum peteret regem, decepta satellite dextra
ingessit sacris se peritura focis.
sed tam saeva pius miracula non tulit hostis
et raptum flammis iussit abire virum:
urere quam potuit contempto Mucius igne, 5
hanc spectare manum Porsena non potuit.
Maior deceptae fama est et gloria dextrae:
si non errasset, fecerat illa minus.

XXII

Quid nunc saeva fugis placidi lepus ora leonis?
frangere tam parvas non didicere feras.

servantur magnis isti cervicibus ungues
nec gaudet tenui sanguine tanta sitis.

praeda canum lepus est, vastos non implet hiatus:
non timeat Dacus Caesaris arma puer.

XXIII

Invitas nullum nisi curn quo, Cotta, lavaris
et dant convivam balnea sola tibi.

mirabar quare numquam me, Cotta, vocasses:
iarn scio me nudum displicuisse tibi.

XXIV
Aspicis incomptis illum, Deciane, capillis,
cuius et ipse times triste supercilium,

qui loquitur Curios adsertoresque Camillos?
nolito fronti credere: nupsit heri.

XXV

Ede tuos tandem populo, Faustine, libellos
et cultum docto pectore profer opus,

XXI vv. 1-6 lmb. R 7 decepta CA
XXII lmb. T 1 nunc] non Dousa ore T
XXIII lzab. T XXIV hab. T

MART. ΕΡ. 2

