EPIGRAMMATON LIB. X

LII

Thelyn viderat in toga spadonem.
damnatam Numa dixit esse moecham.

LIII

Ille ego sum Scorpus, clamosi gloria Circi,
plausus, Roma, tui deliciaeque breves,

invida quem Lachesis raptum trieteride nona,
dum numerat palmas, credidit esse senem.

LIV

Mensas, Ole, bonas ponis, sed ponis opertas.
Ridiculum est: possum sic ego habere bonas.

LV

Arrectum quotiens Marulla penem

pensavit digitis diuque mensa est,

libras, scripula sextulasque dicit3

idem post opus et suas palaestras

loro cum similis iacet remisso, 5
quanto sit levior Marulla dicit.

Non ergo est manus ista, sed statera.

LVI

Totis, Galle, iubes tibi me servire diebus
et per Aventinum ter quater ire tuum.
eximit aut reficit dentem Cascellius aegrum,
infestos oculis uris, Hygine, pilos;
non secat et tollit stillantem Fannius uvam, 5
tristia saxorum stigmata delet Eros 3
enterocelarum fertur Podalirius Hermes:
qui sanet ruptos dic mihi, Galle, quis est?

LII 1 Thetin uiderat BA: Thelynus derat CA LIII hab. T
2 lausus CA LIV lmb. T 1 ponis bonas ΒΑ apertas T
LV 3 libra CA scripulas ΒΑ 5 iacere misso CA LVI
3 cascellus CA 4 oris CA 6 saxorum BA (seruorum P) :

saxonum CA : noxarum Heinsius 7-8 om. CA (vid. infra)

