M. VAL. MARTIALIS
EPIGRAMMATON

LIBER IV

Ι

CAESARIS alma dies et luce sacratior illa
conscia Dictaeum qua tulit Ida Iovem,

longa, precor, Pylioque veni numerosior aevo
semper et hoc voltu vel meliore nite.

hic colat Albano Tritonida multus in auro
perque manus tantas plurima quercus eat ,·

hic colat ingenti redeuntia saecula lustro
et quae Romuleus sacra Tarentos habet.

Magna quidem, superi, petimus sed debita terris:
pro tanto quae sunt inproba vota deo?

II

Spectabat modo solus inter omnes
nigris munus Horatius lacernis,
cum plebs et minor ordo maximusque
sancto cum duce candidus sederet.

¹ Toto nix cecidit repente caelo:
albis spectat Horatius lacernis.

III

Aspice quam densum tacitarum vellus aquarum
defluat in voltus Caesaris inque sinus.

I 3 aevi CA 9 sed] et CA 11 1 modos CA

7*

10

