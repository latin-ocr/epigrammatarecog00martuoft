M. VAL. MARTIALIS

LXIV
Contigeris regina meos si Polla libellos,
non tetrica nostros excipe fronte iocos.
ille tuus vates, Heliconis gloria nostri,
Pieria caneret cum fera bella tuba,
non tamen erubuit lascivo dicere versu 5
‘Si nec pedicor‚ Cotta, quid hic facio?'

LXV

Cum te municipem Corinthiorum

iactes, Charmeniom negante nullo,

cur frater tibi dicor, ex Hiberis

et Celtis genitus Tagique civis?

An voltu similes videmur esse? 5
tu flexa nitidus coma vagaris

Hispanis ego contumax capillis3

levis dropace tu cotidiano,

hirsutis ego cruribus genisque,-

os blaesum tibi debilisque lingua est, 10
nobis filia fortius loquetur:

tam dispar aquilae columba non est

nec dorcas rigido fugax leoni.

Quare desine me vocare fratrem,

ne tc, Charmenion, vocem sororem. 15

LXVI
Quis, rogo, tam durus, quis tam fuit ille superbus
qui iussit fieri te, Theopompe, cocum?
hanc aliquis faciem nigra violare culina
sustinet, has uncto polluit igne comas?
quis potius cyathos aut quis crystalla tenebit? 5
qua sapient melius mixta Falerna manu?

LXIV vv. 3-6 lmb. R 6 nec] non nec R
LXV 2, 15 carmenion cod. 11 fistula Schneidewin 15 ne
Ital. t nee cod.

LXVI hab. R 4 palluit R ille ΑΑε igne ΒΑ

