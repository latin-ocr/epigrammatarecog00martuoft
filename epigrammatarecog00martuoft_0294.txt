M. VAL. MARTIALIS

non est ambitiosa nec superba:
delectatur odore, non colore.

LXIII

Ad cenam invitant omnes te, Phoebe, cinaedi.
mentula quem pascit, non, puto, purus homo est.

LXIV
Herculis in magni voltus descendere Caesar
dignatus Latiae dat nova templa viae,
qua Triviae nemorosa petit dum regna, viator
octavum domina marmor ab urbe legit.
ante colebatur votis et sanguine largo, 5
maiorem Alciden nunc minor ipse colit.

hunc magnas rogat alter opes, rogat alter honores 3
illi securus vota minora facit.

LXV

Alcide, Latio nunc agnoscende Tonanti,
postquam pulchra dei Caesaris ora geris,
si tibi tunc isti vultus habitusque fuissent,
cesserunt manibus cum fera monstra tuis:
Argolico famulum non te servire tyranno 5
vidissent gentes saevaque regna pati,
sed tu iussisses Eurysthea3 nec tibi fallax
portasset Nessi perfida dona Lichas,
Oetaei sine lege rogi securus adisses
astra patris summi, quae tibi poena dedit; 10
Lydia nec dominae traxisses pensa superbae
nec Styga vidisses Tartareumque canem.

LXII 4 odere n. colere CA (e pro ο) LXIII 1 te omnes
(EA) ut vid. CA LXIV cum LXIII confl. CA 2 datiae
dat CA 4 octauium CA 5 colebatur BA ε colebatis CA

LXV cum LXIV confi. CA Ω geris] reges CA 3 fuissent BA:
suisset CA 8 nec si CA 9 rogis CA 10 poena tibi CA

