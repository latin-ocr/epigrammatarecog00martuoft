M. VAL. MARTIALIS
EPIGRAMMATON

LIBER XI
I

Qvo tu, quo, liber otiose, tendis
cultus Sidone non cotidiana?
numquid Parthenium videre? Certe:
vadas et redeas inevolutus:

libros non legit ille sed libellosÍ¾

nec Musis vacat, aut suis vacaret.
Ecquid te satis aestimas beatum,
contingunt tibi si manus minores?
vicini pete porticum Quirini:

turbam non habet otiosiorem 10
Pompeius vel Agenoris puella,

vel primae dominus levis carinae.
sunt illic duo tresve qui revolvant
nostrarum tineas ineptiarum,

sed curn sponsio fabulaeque lassae 15
de Scorpo fuerint et Incitato.
II

Triste supercilium durique severa Catonis
frons et aratoris filia Fabricii
et personati fastus et regula morum
quidquid et in tenebris non sumus, ite foras.

I 2 sindone BA: sidone CA 4 ineuouolutus CA 8 conti-
guunt CA si om. CA 9 uicinum BA t uicini CA
II 2 Fabricia Wagner, Gilbert

