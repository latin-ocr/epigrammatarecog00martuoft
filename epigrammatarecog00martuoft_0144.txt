M. VAL. MARTIALIS

⁶ Iam scio, nec fallis: nam me quoque iudice verum est. [ς
talis erat' dices ‘noster Amazonicus.’

XLIII

Non dixi, Coracine, te cinaedum:

non sum tam temerarius nec audax

nec mendacia qui loquar libenter.

si dixi, Coracine, te cinaedum,

iratam mihi Pontiae lagonam, 5
iratum calicem mihi Metili:

iuro per Syrios tibi tumores,

iuro per Berecyntios furores.

Quid dixi tamen? Hoc leve et pusillum,

quod notum est, quod et ipse non negabis: ιο
dixi te, Coracine‚ cunnilingum.

XLIV
Hic est pampineis viridis modo Vesbius umbris,
presserat hic madidos nobilis uva lacus:
haec iuga, quam Nysae colles plus Bacchus amavit,
hoc nuper Satyri monte dedere choros.
haec Veneris sedes, Lacedaemone gratior illi, 5
hic locus Herculeo nornine clarus erat.
cuncta iacent flammis et tristi mersa favilla:
nec superi vellent hoc licuisse sibi.

XLV

Haec tibi pro nato plena dat laetus acerra,
Phoebe, Palatinus munera Parthenius,

ut qui prima novo signat quinquennia lustro,
impleat innumeras Burrus Olympiadas.

15 falles AA: fallis BA: facilis CA 16 dicis AA: dicens BA:
dices CA XLIII vv. 1-3. 7-11 hah. T 9 quid ΑΑΒΑ : quod
CA (cum PQ‘ huc CA breue ΑΑ : leue ΒΑΕΔ XLIV hab. Τ

1 hinc (Ἀ 2 oua nt vid. CA 3 pl. hae bac. CA 4 chorus CA
5 hoe CA 6 nomine AABA: numine CA XLV hab. T

