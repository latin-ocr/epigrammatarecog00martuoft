EPIGRAMMATON LIB. VIII

LXXVIII

Quos cuperet Phlegraea suos victoria ludo&
Indica quos cuperet pompa, Lyaeo, tuos,
fecit Hyperborei celebrator Stella triumphi,
o pudor! o pietas! et putat esse parum.
non illi satis est turbato sordidus auro
Hermus et Hesperio qui sonat orbe Tagus.
omnis habet sua dona dies: nec linea dives
cessat et in populum multa rapina cadit;
nunc veniunt subitis lasciva nomismata nimbis,
nunc dat spectatas tessera larga feras, 10
nunc implere sinus securos gaudet et absens
sortitur dominos, ne laceretur, avis.
quid numerem currus ter denaque praemia palmae,
quae dare non semper consul uterque solet?

omnia sed, Caesar, tanto superantur honore, 15
quod spectatorem te tua laurus habet.
LXXIX

Omnis aut vetulas habes amicas
aut turpis vetulisque foediores.
has ducis comites trahisque tecum
per convivia, porticuS‚ theatra.
sic formonsa, Fabulla, sic puella es.
LXXX
Sanctorum nobis miracula reddis avorum
nec pateris, Caesar, saecula cana mori,
cum veteres Latiae ritus renovantur harenae
et pugnat virtus simpliciore manu.

LXXVIII 1 uiatoria CA 2 cupere BA lyae CA 3 stilla
CA 4 et pi. P 6 urbe pagus CA 9 nunc BA: tunc CA
subiti CA 10 tessera] -ara Lfort. recle 11 securus BA 12
dominus BA ut vid. 13 numere (numer 2) ul vid. BA (numerum L.
numeret Q, numeretur P, numerem s) 15 amore L z honores CA
16 habet ΒΑ : amet CA (pro abet, i. e. habet2) LXXIX 3 duces
CA ut vad. (xlc. τίς) LXXX 2 poteris CA 4 et pugnat
Gzlbert: et pugnet BA z et pugna et CA,fon. recte: ut pugnet Gruter

