EPIGRAMMATON LIBER

VI

Belliger invictis quod Mars tibi servit in armis,
non satis est, Caesar, servit et ipsa Venus.

VIb

Prostratum vasta Nemees in valle leonem
nobile et Herculeum fama canebat opus.

prisca fides taceat: nam post tua munera, Caesar,
hoc iam femineo . . .

VII

Qualiter in Scythica religatus rupe Prometheus
adsiduam nimio pectore pavit avem,
nuda Caledonio sic viscera praebuit urso
non falsa pendens in cruce Laureolus.
vivebant laceri membris stillantibus artus 5
inque omni nusquam corpore corpus erat.
denique supplicium . . .
vel domini iugulum foderat ense nocenS,
templa vel arcano demens spoliaverat auro,
subdiderat saevas vel tibi, Roma, faces. 10
vicerat antiquae sceleratus crimina famae,
in quo, quae fuerat fabula, poena fuit.

VIII

Daedale, Lucano cum sic lacereris ab urso,
quam cuperes pinnas nunc habuisse tuas!

V1 hab. T r, 2 saeuit <se-3 Ital.

VI b hab. T. Cum VI a coufl. Ital. 1 Pr. nemees et uasta in Ital.
2 et ltal.: om. ΑΛ 4 hoe etiam femineo <peteris omissis) AA:
haee iam feminea dicimus (vel uidimus) acta manu ltal.: hoc iam
femineo Marte fatemur agi Buecheler

{llssllzzzbb ΤΥ 7 dignum tulit ; ille parentis add. Schneidewin
a .

1*

