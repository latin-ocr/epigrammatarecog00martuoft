EPIGRAMMATON LIB. XII

XXXII

O Iuliarum dedecus Kalendarum,

vidi, Vacerra, sarcinas tuas, vidi3

quas non retentas pensione pro bima

portabat uxor rufa crinibus septem

et cum sorore cana mater ingenti. 5
Furias putavi nocte Ditis emersas.

has tu priores frigore et fame siccus

et non recenti pallidus magis buxo

Irus tuorum temporum sequebaris.

Migrare clivom crederes Aricinum. 10
ibat tripes grabatus et bipes mensa

et cum lucerna corneoque cratere

matella curto rupta latere meiebat,

foco virenti suberat amphorae cervix ς

fuisse gerres aut inutiles maenas 15
odor inpudicus urcei fatebatur,

qualis marinae vix sit aura piscinae.

nec quadra derat casei Tolosatis,

quadrima nigri nec corona pulei

calvaeque restes alioque cepisque, 20
nec plena turpi matris olla resina

Summemmianae qua pilantur uxores.

Quid quaeris aedes vilicosque derides,

habitare gratis, o Vacerra, cum possis?

haec sarcinarum pompa convenit ponti. ‘25
XXXII 1 kalandarum L 2 uadi CA 4 rapta BA: rufa
CA crinibus] carminibus ΒΑ 6 necte CA (non A) <e pro o)
7 priore CA (cnm L) 9 rus CA 11 ibi BA 14 focum
ferentis suborat amphora c. CA 16 urceus CA 17 qualis . . .
uissit (iussit) BA: qualem . . . uissit (iussit) CA (uissit pro uix sit)
20 saleoque ΒΑ (praec. s) caepisque CA ut vid. 22 Summum-

mianae CA

