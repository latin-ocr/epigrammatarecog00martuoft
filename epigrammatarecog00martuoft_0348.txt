M. VAL. MARTIALIS

VII

Iam certe stupido non dices, Paula, marito,
ad moechum quotiens longius ire voles,
‘ Caesar in Albanum iussit me mane venire,
Caesar Circeios.' Iam stropha talis abit.
Penelopae licet esse tibi sub principe Nerva: 5
sed prohibet scabies ingeniumque vetus.
Infelix, quid ages? aegram simulabis amicam?
haerebit dominae vir comes ipse suae,
ibit et ad fratrem tecum matremque patremque.
quas igitur fraudes ingeniosa pares? 10
Diceret hystericam se forsitan altera moecha
in Sinuessano velle sedere lacu.
quanto tu melius, quotiens placet ire fututum,
quae verum mavis dicere, Paula, viro!

VIII

Lassa quod hesterni spirant opobalsama drauci,
ultima quod curvo quae cadit aura croco ;
poma quod hiberna maturescentia capsa,
arbore quod verna luxuriosus ager ,-
de Palatinis dominae quod Serica prelis, 5
sucina virginea quod regelata manu 3
amphora quod nigri, sed longe, fracta Falerni,
quod qui Sicanias detinet hortus apes,-
quod Cosmi redolent alabastra focique deorum,
quod modo divitibus lapsa corona comis: 10
singula quid dicam? non sunt satis; omnia misce:
hoc fragrant pueri basia mane mei.

VII vv. 1-2‚ 9-10 hab. R 1 dicis AABA: dices CA 6 metus
CA 7 agis BA: ages CA 10 pares ΑΑι paras BACA
11 dicet et hictericam (ic-) CA alter mecham BA VIII
vv. 1—12 hab. T 1 hesternis pyrant (τ’. e. hesterni spirant) ΒΑ
(hesternis spirant Q) Lapsa quod externis spirant op. truncis Ital.
4 uernat ΒΑ 5 domini T pleris CA 7 nigris CA 8
opes BA 11 satis om. CA omnia om. T 12 fraglanti CA

