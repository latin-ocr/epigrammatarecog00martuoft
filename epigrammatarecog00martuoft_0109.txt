EPIGRAMMATON LIB. III
XXVI

Praedia solus habes et solus, Candide, nummos,
aurea solus habes, murrina solus habes,

Massica solus habes et Opimi Caecuba solus,
et cor solus habes, solus et ingenium.

omnia solus habes—hoc me puta velle negare l·—
uxorem sed habes, Candide, cum populo.

XXVII

Numquam me revocas, venias cum saepe vocatus:
ignosco, nullum si modo, Galle, vocas.

invitas alios: vitium est utriusque. ‘Quod?' inquis.
Et mihi cor non est et tibi, Galle, pudor.

XXVIII

Auriculam Mario graviter miraris olere.
Tu facis hoc: garris, Nestor, in auriculam.

XXIX

Has cum gemina compede dedicat catenas,
Saturne, tibi Zoilus, anulos priores.

XXX
Sportula nulla datur; gratis conviva recumbis:
dic mihi, quid Romae, Gargiliane, facis?
unde tibi togula est et fuscae pensio cellae?
unde datur quadrans? unde vir es Chiones?

cum ratione licet dicas te vivere summa,

5
quod vivis, nulla cum ratione facis.

XXVI lmb. R 5 hoc me puta AABA: hoc me puto CA : nec
me puta Madvig Advers. crit. II. 163.

XXVII lzab. R 1 uenias cum saepe AABA: cum sis prior ipse
CA 3 al. vit.] alio suit dum CA utrisque ΒΑ 4 est t. (om. et>
nt vid. CA (est nec t. ΑΒΕ) XXVIII lmb. R

XXIX 1 dicat BA (praec. -de) XXX hab. T; v. 1 hab. [κ’
2 dic] quid CA qu. Rom. om. T 3 togula] getula T

