M. VAL. MARTIALIS

LXXV

Milia viginti quondam me Galla poposcit
et, fateor, magno non erat illa nimis.
Annus abit: ‘ Bis quina dabis sestertia,' dixit.
poscere plus visa est quam prius illa mihi.
Iam duo poscenti post sextum milia mensem 5
mille dabam nummos, Noluit accipere.
Transierant binae forsan trinaeve Kalendae,
aureolos ultro quattuor ipsa petit.
Non dedimus. Centum iussit me mittere nummos3
sed visa est nobis haec quoque summa gravis. 10
Sportula nos iunxit quadrantibus arida centum,-
hanc voluit: puero diximus esse datam.
Inferius numquid potuit descendere? fecit.
dat gratis, ultro dat mihi Galla: nego.

LXXVI
Hoc, Fortuna, tibi videtur aequum?
civis non Syriaeve Parffliaeve,
nec de Cappadocis eques catastis,
sed de plebe Remi Numaeque verna,
iucundus, probus, innocens amicus, 5
lingua doctus utraque, cuius unum est,
sed magnum vitium quod est poeta,
pullo Maevius alget in cucullo,
Cocco mulio fulget Incitatus.

LXXVII
Nequius a Caro nihil umquam, Maxime, factum est
quam quod febre perit: fecit et illa nefas.

LXXV hab. T 2 erit T 3 velabit 7 Transierunt AA:

Transierant BACA trinaeue AACA : ternaeue BA 8 ultra CA
vel petit 14 u. dat AACA : u. iarn ΒΑ
LXXVI 3 equis CA (pro -es ἓ) 4 post v. 7 BA (lmnsp. propter

lzomoeoarclz. sed)

