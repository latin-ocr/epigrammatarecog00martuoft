M. VAL. MARTIALIS

LXXXVII
Infantem secum semper tua Bassa, Fabulle,

conlocat et lusus deliciasque vocat,
et, quo mireris magis, infantaria non est.

Ergo quid in causa est? Pedere Bassa solet.

LXXXVIII

Nulla remisisti parvo pro munere dona,
et iam Saturni quinque fuere dies.
ergo nec argenti sex scripula Septiciani
missa nec a querulo mappa cliente fuit,
Antipolitani nec quae de sanguine thynni
testa rubet, nec quae cottana parva gerit,
nec rugosarum vimen breve Picenarum,
dicere te posses ut meminisse mei?
decipies alios verbis voltuque benigno,
nam mihi iam notus dissimulator eris.

LXXXIX
Ohe, iam satis est, ohe, libelle,
iam pervenimus usque ad umbilicos.
tu procedere adhuc et ire quaeris,
nec summa potes in schida teneri,
sic tamquam tibi res peracta non sit,
quae prima quoque pagina peracta est.
iam lector queriturque deficitque,
iam librarius hoc et ipse dicit
‘Ohe‚ iarn satis est, ohe, libelle.’

10

LXXXVII lmb. T 1 catulle ΛΑ (sed in lemm. AD FABVLLVM)

2 uocat AACA: facit BA 3 quo ΑΑ : quod BACA

LXXXVIII vv. 1-2‚ 7ss10l1al2. T; vv. 9·¹0 R . 3 vel Septitiani

5 Antipolitano BA 8 possis T

LXXXIX 6 peracta est BA : notatur CA 7 defecitque ΒΑ

