EPIGRAMMATON LIB. XI

Scire cupis nomen? si propter basia, dicam.
Iurasti. Nimium scire, Sabine, cupis.

IX

Clarus fronde Iovis, Romani fama cothurni,
spirat Apellea redditus arte Memor.

X

Contulit ad saturas ingentia pectora Turnus.
Cur non ad Memoris carmina? Frater erat.

XI

Tolle, puer, calices tepidique toreumata Nili
et mihi secura pocula trade manu

trita patrum labris et tonso pura ministro3
anticus mensis restituatur honor.

Te potare decet gemma qui Mentora frangis 5
in scaphium moechae, Sardanapalle‚ tuae.

XII
Ius tibi natorum vel septem, Zoile, detur,
dum matrem nemo det tibi, nemo patrem.

XIII

Quisquis Flaminiam teris, viator,

noli nobile praeterire marmor.

Vrbis deliciae salesque Nili,

ars et gratia, lusus et voluptas,

Romani decus et dolor theatri 5
atque omnes Veneres Cupidinesque

hoc sunt condita, quo Paris, sepulchro.

IX cumVIII confl. CA

X 2 Cui CA eat CA

XI cum X confl. CA 3 tonsor BA 4 restituitur CA (pro
-etur ἕ) 5 portare ΒΑ XII 2 nemo det nemo tibi p. CA nt vicl.

