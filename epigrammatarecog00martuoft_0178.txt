M. VAL. MARTIALIS

LX

Adlatres licet usque nos et usque

et gannitibus inprobis lacessas,

certum est hanc tibi pernegare famam,

olim quam petis, in meis libellis

qualiscumque legaris ut per orbem. 5
Nam te cur aliquis sciat fuisse?

ignotus pereas, miser, necesse est.

non derunt tamen hac in urbe forsan

unus vel duo tresve quattuorve,

pellem rodere qui velint caninam: 10
nos hac a scabie tenemus ungues. ³

LXI

Crispulus iste quis est, uxori semper adhaeret
qui, Mariam, tuae? crispulus iste quis est?
nescio quid dominae teneram qui garrit in aurem
et sellam cubito dexteriore premit?
per cuius digitos currit levis anulus omnis, 5
crura gerit nullo qui violata pilo?
nil mihi respondes? ‘onris res agit' inquis
‘iste meae.' Sane certus et asper homo est,
procuratorem voltu qui praeferat ipso:
acrior hoc Chius non erit Aufidius. 10
O quam dignus eras alapis, Mariane, Latini:
te successurum credo ego Panniculo.
res uxoris agit? res ullas crispulus iste?
res non uxoriS, res agit iste tuas.

LXII

Iure tuo nostris maneas licet, hospes, in hortis,
si potes in nudo ponere membra solo,

LX 4 a ΒΑ ; in CA 5 urbem BA :orbem CA 8 derunt] erunt BA
LXI 7 agis CA ut vid. inquit BA 9 proferat CA 11
erat CA nt vid. <scd eras A) 12 ego om. CA ut vid. (hab. A)

