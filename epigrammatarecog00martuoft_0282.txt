M. VAL. MARTIALIS

XXXII
Hanc volo quae facilis, quae palliolata vagatur,
hanc volo quae puero iam dedit ante meo,
hanc volo quam redimit totam denarius alter,
hanc volo quae pariter sufficit una tribus.

poscentem nummos et grandia verba sonantem 5
possideat crassae mentula Burdigalae.
XXXIII

Audieris in quo, Flacce, balneo plausum,
Maronis illic esse mentulam scito.
XXXIV

Iuppiter Idaei risit mendacia busti,
dum videt Augusti Flavia templa poli,

atque inter mensas largo iam nectare susus,
pocula cum Marti traderet ipse suo,

respiciens Phoebum pariter Phoebique sororem,
cum quibus Alcides et pius Arcas erat:

·Gnosia vos' inquit ‘nobis monumenta dedistis:
cernite quam plus sit Caesaris esse patrem.'

XXXV

Artibus his semper cenam, Philomuse, mereris,
plurima dum fingis, sed quasi vera refers.

scis quid in Arsacia Pacorus deliberet aula,
Rhenanam numeras Sarmaticamque manum,

verba ducis Daci chartis mandata resignas, 5
victricem laurum quam venit ante vides,

scis quotiens Phario madeat Iove fusca Syene,
scis quota de Libyco litore puppis eat,

XXXII hab. T 2 dedit] de T 3 alter om. T 6 crassae
AA t crassi BA: crassa CA XXXIII hab. T 2 matronis AA:
maronis BA: morionis CA mentula CA XXXIV 1 idae CA
3 intermissas BA largiam CA 8 sic (EA) vel sit CA

XXXV vv. 1-8‚ 11—12 lzab. T 1 semper] sem T 3 arsicia
BA paucorum T aura T 4 Rheni manum (Rhemmaa
numera CA 7 uario ΒΑ maneat T (et sort. ΑΛ) CA, unde
manet Heinsius 8 quod CA erat T

