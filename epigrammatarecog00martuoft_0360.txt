M. VAL. MARTIALIS

XLIII

Deprensum in puero tetricis me vocibus, uxor,
corripis et culum te quoque habere refers.
dixit idem quotiens lascivo Iuno Tonanti?
ille tamen grandi cum Ganymede iacet.
incurvabat Hylan posito Tirynthius arcu: 5
tu Megaran credis non habuisse natis?
torquebat Phoebum Daphne fugitiva: sed illas
Oebalius flammas iussit abire puer.
Briseis multum quamvis aversa iaceret,
Aeacidae propior levis amicus erat. ιο
Parce tuis igitur dare mascula nomina rebus
teque puta cunnos, uxor, habere duos.

XLIV
Orbus es et locuples et Bruto consule natus:
esse tibi veras credis amicitias?

sunt verae, sed quas iuvenis, quas pauper habebas.
qui novus est, mortem diligit ille tuam.

XLV

Intrasti quotiens inscriptae limina cellae,
seu puer adrisit sive puella tibi,
contentus non es foribus veloque seraque,
secretumque iubes grandius esse tibi:
oblinitur minimae si qua est suspicio rimae 5
punctaque lasciva quae terebrantur acu.
Nemo est tam teneri tam sollicitique pudoris
qui vel pedicat, Canthare‚ vel futuit.

XLIII vv. 1—2. 9-12 lzab. T 5 artu CA (non A) 7 sed
illas] sebellas CA 9 haeresei multo T 10 propior Tante corr.
LfA levus T 12 monstros ΑΑ (pro cunnos)

XLIV hah. T 3 uerae] iure T
XLV 3-4 ont. ΒΑ (propter lzomoeotel. tibi) 5 suspicor (-ci0r X)
imae CA (non X)

