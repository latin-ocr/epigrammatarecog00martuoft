EPIGRAMMATON LIB. 111
L

Haec tibi, non alia, est ad cenam causa vocandi,
versiculos recites ut, Ligurine, tuos.

deposui soleas, adfertur protinus ingens
inter lactucas oxygarumque liber:

alter perlegitur, dum fercula prima morantur: 5
tertius est, nec adhuc mensa secunda venit:

et quartum recitas et quintum denique librum.
putidus est, totiens si mihi ponis aprum.

Quod si non scombris scelerata poemata donas,
cenabis solus iam, Ligurine, domi. 10

LI

Cum faciem laudo, cum miror crura manusque,
dicere, Galla, soles ‘Nuda placebo magis,⁷

et semper vitas communia balnea nobis.
Numquid, Galla, times ne tibi non placeam?

LII

Empta domus fuerat tibi, Tongiliane, ducentis:
abstulit hanc nimium casus in urbe frequens.
conlatum est deciens. Rogo, non potes ipse videri

incendisse tuam, Tongiliane, domum?

LIII

Et voltu poteram tuo carere

et collo manibusque cruribusque

et mammis natibusque clunibusque‚

et, ne singula persequi laborem,

tota te poteram, Chloe, carere. 5

L vv. 1—2 hab. R 3 deusui ΒΑ 4 ostygarumque CA (pro
OSSy·‚ 1'.e. oxy-l 5 perlegitur BA: pergetor CA ut vid. (sed por·
rigitur XCG2, perletor Gl) 6 uenit BA: fuit CA 7 librum
BA: bruma (EAGff) vel broma (XC) (tle. βρῶμα ἳῆ CA 8 es ΒΑ (seq. t)

LI hab. T LII 1 ducenis Scrt'ver. 2 hac CA

LIII 3 natibus (om. que) CA ut vid.

6*

