M. VAL. MARTIALIS

ars est captandi quod nolis velle videri;
ne facias optat quod rogat ut facias.

dicat praegnantem tua se Cosconia tantum: 5
pallidior fiet iam pariente Lupus.

At tu consilio videaris ut usus amici,
sic morere ut factum te putet esse patrem.

LVI

Quod nimium mortem, Chaeremon Stoice, laudas,
vis animum mirer suspiciamque tuum?
hanc tibi virtutem fracta facit urceus ansa,
et tristis nullo qui tepet igne focus,
et teges et cimex et nudi sponda grabati,
et brevis atque eadem nocte dieque toga.
O quam magnus homo es qui faece rubentis aceti
et stipula et nigro pane carere potes!
Leuconicis agedum tumeat tibi culcita lanis
constringatque tuos purpura pexa toros, 10
dormiat et tecum qui cum modo Caecuba miscet
convivas roseo torserat ore puer:
o quam tu cupies ter vivere Nestoris annos
et nihil ex ulla perdere luce voles!
Rebus in angustis facile est contemnere vitam: ις
fortiter ille facit qui miser esse potest.

LVII

Miraris docto quod carmina mitto Severo,
ad cenam cum te, docte Severe, vocem?
Iuppiter ambrosia satur est et nectare vivit 3
nos tamen exta Iovi cruda merumque damus.

LV 3 nobis CA 4 nec saciat T 6 pariete CA

LVI vv. 1-10‚ 13—16l1ab. T 1 mortem . . . laudas AABA ε laudas
. . . mortem CA dieremon T stoi CA<11on X) 2 miser BA
ἐ pro r) 7 qui] que T r. acer CA 11 modo qui dum Gronovius
miscet ΒΑ : misces CA, unde qui commoda C. miscens (3) Gilbert

LVII 1 seuero BA: severe CA 3 ambrosias CA uiuet CA
4 cruda] cura CA (corr. tura ΕΒ)

