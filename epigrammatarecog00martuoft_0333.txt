EPIGRAMMATON LIB. X

Non est hic dominus sed imperator,

sed iustissimus omnium senator,

per quem de Stygia domo reducta est ιο
siccis rustica Veritas capillis.

Hoc sub principe, si sapis, caveto

verbis, Roma, prioribus loquaris.

LXXIII

Littera facundi gratum mihi pignus amici
pertulit, Ausoniae dona severa togae,
qua non Fabricius, sed vellet Apicius uti,
vellet Maecenas Caesarianus eques.
vilior haec nobis alio mittente fuisset3 5
non quacumque manu victima caesa litat:
a te missa venit: possem nisi munus amare,
Marce, tuum, poteram nomen amare meum.
munere sed plus est et nomine gratius ipso
officium docti iudiciumque viri. 10
LXXIV
Iam parce lasso, Roma, gratulatori‚
lasso clienti. Quamdiu salutator
anteambulones et togatulos inter
centum merebor plumbeos die toto,
curn Scorpus una quindecim graves hora 5
ferventis auri victor auferat saccos?
Non ego meorum praemium libellorum
—quid enim merentur ?—Apulos velim campos ,-
non Hybla, non me spicifer capit Nilus,
nec quae paludes delicata Pomptinas ιο
ex arce clivi spectat uva Setini.
Quid concupiscam quaeris ergo? Dormire.
LXXIII 1 pignus BA: munus CA 2 severa] sera CA (ands

serena C) 5 v. ne h. CA 9 nomine] munere ΒΑ gratior
CA LXXIV 1 parte CA (t pro c) 11 cliuis CA

