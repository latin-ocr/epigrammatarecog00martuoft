EPIGRAMMATON LIB. XI

XLVI

Iam nisi per somnum non arrigis et tibi, Maevi,
incipit in medios meiere verpa pedes,

truditur et digitis pannucea mentula lassis
nec levat extinctum sollicitata caput.

Quid miseros frustra cunnos culosque lacessis?
summa petas: illic mentula vivit anus.

XLVII

Omnia femineis quare dilecta catervis
balnea devitat Lattara? Ne futuat.

Cur nec Pompeia lentus spatiatur in umbra
nec petit Inachidos limina? Ne futuat.

Cur Lacedaemonio luteum ceromate corpus
perfundit gelida Virgine? Ne futuat.

Cum sic feminei generis contagia vitet,
cur lingit cunnum Lattara? Ne futuat.

XLVIII

Silius haec magni celebrat monimenta Maronis,
iugera facundi qui Ciceronis habet.

heredem dominumque sui tumulive larisve
non alium mallet nec Maro nec Cicero.

XLIX (L)

Nulla est hora tibi qua non me, Phylli, furentem
despolies: tanta calliditate rapis.

nunc plorat speculo fallax ancilla relicto,
gemma vel a digito vel cadit aure lapis;

nunc furtiva lucri fieri bombycina possunt, 5
profertur Cosmi nunc mihi siccus onyx;

amphora nunc petitur nigri cariosa Falerni,
expiet ut somnos garrula saga tuos 3

XLVI vv. 1—4 lzab. T. Cum XLV confi. CA 1 arrigit T 4
leuet corr. -at ut vid. CA 5 miseros om. CA lacessas L cmlv

rorr. XLVII 1 delecta BA XLVIII 3
tumulique Iarisue CA XLIX vv. 1-6‚ 11-12 hab. T

2 dispolias ΑΑ : despolies BACA 8 somno BA

