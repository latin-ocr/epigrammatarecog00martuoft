M. VAL. MARTIALIS

LXXXIII

Derisor Fabianus hirnearum,
omnes quem modo colei timebant
dicentem tumidas in hydrocelas
quantum nec duo dicerent Catulli,
in thermis subito Neronianis

vidit se miser et tacere coepit.

LXXXIV

Nolueram, Polydme, tuos violare capillos,
sed iuvat hoc precibus me tribuisse tuis.

talis eras, modo tonse Pelops, positisque nitebas
crinibus ut totum sponsa videret ebur.

LXXXV

Pediconibus os olere dicis.
hoc si, sicut ais, Fabulle, verum est,
quid tu credis olere cunnilingis?

LXXXVI

'l'riginta tibi sunt pueri totidemque puellae:
una est nec surgit mentula. Quid facies?

LXXXVII
Bis Cotta soleas perdidisse se questus,
dum neglegentem ducit ad pedes vernam,
qui solus inopi praestat et facit turbam,
excogitavit—homo sagax et astutus-—
ne facere posset tale saepius damnum:
excalceatus ire coepit ad cenam.

LXXXIII 2 omne CA cole CA 3 thyprocelas CA
dicerent duo ΒΑ 6 v. te misere et CA
LXXXIV 2 iubat CA (lic. iuvat) 3 erat CA

LXXXV 2 tibulle ΒΑ (om. PQ) t sabulle CA
LXXXVII 3 urbam BA 4 sagax] suatax CA

