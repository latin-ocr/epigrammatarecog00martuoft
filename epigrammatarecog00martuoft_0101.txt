EPIGRAMMATON LIB. II

XC
Quintiliane, vagae moderator summe iuventae,
gloria Romanae, Quintiliane, togae,
vivere quod propero pauper nec inutilis annis,
da veniam: properat vivere nemo satis.
differat hoc patrios optat qui vincere census 5
atriaque inmodicis artat imaginibus.
me focus et nigros non indignantia fumos
tecta iuvant et fons vivus et herba rudis.
sit mihi verna satur, sit non doctissima coniunx,
sit nox eum somno, sit sine lite dies. 10

XCI
Rerum certa salus, terrarum gloria, Caesar,
sospite quo magnos credimus esse deos,
si festinatis totiens tibi lecta libellis
detinuere oculos carmina nostra tuos,
quod fortuna vetat fieri permitte videri, 5
natorum genitor credar ut esse trium.
haec, si displicui, fuerint solacia nobis;
haec fuerint nobis praemia, si placui.

XCII

Natorum mihi ius trium roganti

Musarum pretium dedit mearum
solus qui poterat. Valebis, uxor.
non debet domini perire munus.

XCIII
*Primus ubi est' inquis ‘cum sit liber iste secundus?
Quid faciam si plus ille pudoris habet?
tu tamen hunc fieri si mavis, Regule, primum,
unum de titulo tollere iota potes,

XC hab. T; vv. 9-10 lzab. R 7 focus] rogus CA XCI
ὅ festinantis ΒΑ XCII cum XCI confl. ΒΑ 4

pomine corr. domini CA ut vicl. (pominiae E, pominie BF, pominte G.
dominiae AC, domine X) XCIII hab. R

