EPIGRAM MATON LIB. X

Si tam sidereos manet exitus iste ministros,
Iuppiter utatur iam Ganymede coco.

LXVII

Pyrrhae filia, Nestoris noverca,

quam vidit Niobe puella canam,

Laertes aviam senex vocavit,

nutricem Priamus, socrum Thyestes,

iam cornicibus omnibus supersteS‚ 5
hoc tandem sita prurit in sepulchro

calvo Plotia cum Melanthione.

LXVIII

Cum tibi non Ephesos nec sit Rhodos aut Mitylene,
sed domus in vico, Laelia, patricio,
deque coloratis numquam lita mater Etruscis,
durus Aricina de regione pater 3
κύριέ μου, μέλι μου, ψυχή μου congeris usque, 5
pro pudor! Hersiliae civis et Egeriae.
lectulus has voces, nec lectulus audiat omnis,
sed quem lascivo stravit amica viro.
scire cupis quo casta modo matrona loquaris?
numquid, cum misas, blandior esse potes? 10
tu licet ediscas totam referasque Corinthon,
non tamen omnino, Laelia, Lais eris.

LXIX

Custodes das, Polla, viro, non accipis ipsa.
hoc est uxorem ducere, Polla, virum.

LXX

Quod mihi vix unus toto liber exeat anno
desidiae tibi sum, docte Potite, reus.

LXVII 3 uocabit cod. (pro -uit?) 7 plutia cod.
LXVIII vv. 1-8, 11-12 hab. T 2 uicos T 3 de cocoleratis T
4 et durus T 6 iouis T 11 l. et discas T LXIX hab. R

